MO TE KARAKIA O TE ATA.

Ka taka ki enei Ra Hakari; ki te Ra Whanautanga, ki te Ra o te Whakaaturanga, ki te Ra o Matiaha, o te Aranga, o te Kakenga, o te Petekoha, o Hoani Kai iriiri, o Hemi, o Patoromu, o Matiu, o Haimona o Hura, o Anaru, ki te Ra tapu ano hoki o te Tokotoru, me kape te Whakapono a nga Apotoro, a ka waiatatia, ka korerotia ranei, i te Karakia o te Ata, tenei Whakapuahunga, o te Whakapono Karaitiana, e karangatia nei Ko te Whakapono a Atanatiu; kia tu katoa hoki te Minita, me te nuinga.

E mea te tangata kia whakaorangia: kia tino u pu ia ki te Whakapono o te Hahi puta noa i te ao. 
    Ki te kahore tenei Whakapono e puritia katoatia, e puritia oratia e te tangata: ina ka tino mate rawa ia a mua. 
    Ko te Whakapono tenei a te Hahi puta noa i te ao: Kia karakiatia e tatou te Atua Kotahi, me te whakaaro ano ki te Tokotorutanga; te Tokotoru hoki, me te whakaaro ano ki te Kotahitanga; 
    Me whakaae ki te Tokotorutanga: otiia kaua e wehea te Kotahitanga. 
    Ta te mea hoki ko te Matua ano te Matua, ko te Tama ano te Tama: ko te Wairua Tapu ano te Wairua Tapu. 
    Kotahi ano ia te Atuatanga o te Matua, o te Tama, o te Wairua Tapu: rite pu te Kororia, rite pu te Nui o tua whakarere, a, amua tonu atu. 
    Ko te Matua, ko te Tama: ko te Wairua Tapu, rite tonu. 
    Ehara te Matua i te mea hanga, ehara te Tama i te mea hanga: ehara te Wairua Tapu i te mea hanga. 
    He tino nui te Matua, he tino nui te Tama: he tino nui te Wairua Tapu. 
    Ko te Matua, ko te Tama, ko te Wairua Tapu: no tua whakarere, a, amua tonu atu. 
    Otira he teka te ki, e toru nga mea o tua whakarere, a, amua tonu atu: engari kotahi ano te mea o tua whakarere, a, amua tonu atu. 
    He teka ano hoki te ki, e toru nga tino nui, e toru ranei uga mea kihai i hanga: engari kotahi ano te mea kihai i hanga, ko tahi ano hoki te tino nui. 
    Waihoki he tino Kaha te Matua, he tino Kaha te Tama; he tino Kaha te Wairua Tapu. 
    Otira he teka te ki, e toru nga tino Kaha: engari kotahi ano te tino Kaha. 
    Waihoki, ko te Matua te Atua, ko te Tama te Atua: ko te Wairua Tapu te Atua. 
    Ehara auo ia i te mea e toru nga Atua: engari kotahi ano Atua. 
    Waihoki, ko te Matua te Ariki, ko te Tama te Ariki: ho te Wairua Tapu te Ariki. 
    Otira ehara i te mea e toru nga Ariki: engari kotahi ano te Ariki. 
    Na, kua whakatakotoria nei he tikanga ma tatou i roto i te whakapono Karaitiana: kia whakaaetia atu he Atua tetahi, he Ariki, he Atua tetahi, he Ariki, he Atua tetahi, he Ariki;
    Waihoki, e whakaakona ana tatou e te Tikanga o te Hahi: kia kaua e mea, E toru nga Atua, e toru nga Ariki.
    Ehara te Matua i te mea whakawhaiahua e tetahi: ehara; i te mea hanga, ehara i te mea; whakatupu. 
    No te Matua auake te Tama: ehara i te mea whakawhaiahua, ehara i te mea hanga, engari he mea whakatupu. 
    No te Matua raua ko te Tama; te Wairua Tapu: ehara i te mea hanga, ehara i te mea whakatupu, engari e puta mai ana. 
    Heoi, kotahi ano te Matua, ehara i te mea tokotoru nga Matua; kotahi ano te Tama, ehara i te mea tokotoru nga Tama: kotahi ano te Wairua Tapu, ehara i te mea tokotoru nga Wairua Tapu. 
    Kahore tetahi o tenei Tokotoru e hiko ki mua, kahore hoki tetahi e hoki ki muri: kahore e nui ake, kahore e nohinohi iho, tetahi i tetahi; 
    Engari e rite katoa ana te ora: te nui. 
    Koia i kiia ai kia karakiatia te Kotahi me te whakaaro ano ki te Tokotorutanga: te Tokotoru hoki, me te whakaaro ano ki te Kotahitanga. 
    E mea te tangata kia whakaorangia: kia penei tana whakaaro ki te Tokotoru. 
    Tenei ake ano tetahi kupu o te oranga tonutanga: kia tika tana whakaponp ki te Whakatangatatanga o to tatou Ariki, o Ihu Karaiti. 
    Ko te Whakapono tika hoki tenei, kia whakapono tatou, kia whakaae: ko to tatou Ariki ko Ihu Karaiti, ko te Tama a te Atua, he Atua, he Tangata; 
    He Atua, na te Matua hoki, hemea whakatupu no mua atu i nga ao: he Tangata, na tona Whaea hoki, he mea whanau ki te ao; 
    Tino Atua, tino Tangata: he ngakau maiiara tona, he tinana tangata; 
    Na tona Atuatanga i rite ai ia ki te Matua: na tona Tangatatanga i iti iho ai ia te Matua. 
    Ahakoa he Atua ia he Tangata: ehara ia i te tokorua, engari kotahi ano Karaiti; 
    Kotahi ano; ehara i te mea i whakaputaia ketia te Atuatanga hei kikokiko: engari i tangohia te Tangatatanga ki roto ki te Atua. 
    Kotahi tonu ia; ehara i te mea i whakariroia ketia te wahi Atua hei tangata, te wahi tangata ranei hei Atua: engari i huia kia kotahi. 
    Kotahi nei ano tangata te ngakau mahara me tona kikokiko: waihoki ko te Atua, ko te tangata, kotahi ano Karaiti; 
    A, i mate ano ia kia ora ai tatou: i heke atu ki te reinga, i ara ake i te mate i te toru o nga ra. 
    I kake atu ki te rangi; kei te ringaringa matau o te Matua, o te Atua Kaha rawa, ia e noho ana: ka hoki mai ia i reira ki te whakarite whakawa mo nga tangata ora, mo nga tangata mate. 
    Ka puta mai ia amua, ka ara ake nga tangata katoa, me o ratou tinana: a ka korerotia te ritenga o a ratou mahi. 
    A ka haere te hunga i mahi i te pai ki te ora tonu: ko te hunga hoki i mahi i te kino, ki te ahi ka tonu. 
    Ko te Whakapono tenei a te Hahi puta noa i te ao: ki te kore hoki tenei e tino whakaponohia e te tangata, e kore ia e ora. 
    Kia whakakororiatia te Matua, te Tama: me te Wairua Tapu; 
    Ko te ritenga ia i te, timatanga, a tenei ano inaianei: a ka mau tonu iho, a, ake ake ake. Amine.
