TE TIKANGA; MO NGA INOI O TE AHIAHI, I NGA RA KATOA O TE TAU.

¶ Me korero e te Minita etahi o enei kupu o te Karaipiture i te timatanga o te Karakia o te Ahiahi, kia nui hoki te reo. Ko reira korerotia ai e ia nga mea hua otinei te tuhituhi i te mutunga o aua kupu.

Ki te tahuri mai ano hoki te tangata kino i tana kino i mahia e ia, a ka mahia e ia te mea e rite ana, e tika ana, ka ora ano i a ia tona wairua.  Ehekiere xviii. 27.

E whaki ana hoki ahau i aku mahi tutu, kei toku aroaro tonu toku hara.  Waiata li. 3.

Huna tou mata ki oku hara, a rnurua katoatia aku kino.  Waiata li. 9.

Nga patunga tapu ma te Atua he wairua maru: e kore koe e whakahawea, e te Atua, i ki te ngakau maru, ki te ngakau iro.  Waiata li. 17.

Haea ano hoki o koutou ngakau, haunga o koutou kakahu, a tahuri mai ki a Ihowa, ki to koutou Atua: he aroha hoki tana, he mahi tohu, e puhoi ana ki te riri, he nui tona atawhai, e ripeneta ana hoki ki te kino.  Hoere ii. 13.

Na te Ariki na to matou Atua nga mahi tohu me nga murunga hara, ko matou ia kua whakakeke ki a ia: kihai ano i whakarongo ki te reo o Ihowa o to matou Atua, kihai i haere i anature i whakatakotoria e ia ki o matou aroaro.  Raniera ix. 9,10.

Pakia ahau, E Ihowa, me te whakariterite ano ia; kauaka ina riri koe, kei kahore ahau i a koe.  Heremaia x. 24, Waiata vi. 1.

Ripeneta, kua tata hoki te rangatiratanga o te iangi.  Matiu iii. 2.

Ka whakatika atu ahau, ka haere ki toku matua, ka mea atu ki a ia, E Pa, kua hara ahau ki te iangi, ki tou aroaro ano hoki, a heoi ano tikanga kia karangatia ahau he tamaiti nau.  Ruka xv. 18, 19.

Kaua e anga e whakawa ki to pononga, E Ihowa; ki tau titiro hoki, e kore totahi mea ora e whakatikaia.  Waiata cxliii. 2.

Ki te mea tatou kohore o tatou hara, e whakapohehe ana tatou i a tatou ano, a kahore te pono i roto i a tatou: M te whaki tatou i o tatou hara, e pono ana ia, e tika ana, a ka murua e ia o tatou hara, ka horoia hoki o tatou he katoa.  1 Hoani i. 8, 9.

Eaku hoa aroha, he tini nga meatanga mai a te Karaipiture kia whakina o tatou tini hara; kia kaua hoki e huna i aua hara i te aroaro o te Atua Kaharawa o to tatou Matua i te rangi; engari me whaki atu, i runga i te ngakau iti, i te ngakau ripeneta, i te ngakau rongo; kia nmrua ai aua hara e ia, he hira nei hoki toua pai, tana mahi tohu. He mahi tika ano tenei, te whakaiti i a tatou i nga wa katoa, te whaki atu i o tatou hara ki te Atua; he tika rawa ia, ina whakamine mai tatou ki te whakawhetai atu mo nga mea pai kua horoai nei e ia, ki te whakapai atu ki a ia, ki te whakarongo ki tana Kupu tapu, ki te inoi hoki ki nga mea e matea ana e tinana, e te wairua. Heoi, e koutou katoa e tu nei, kia tika tahi tatou ki te torona o tona atawhai, kia tapatahi te ngakau, kia marie hoki te reo, me whai mai ta koutou i muri i taku;

¶ He Whakinga nui hei whakahuatanga ma te Whakaminmga katoa i muri iho i ta te Minita, me koropiko katoa.


E te Matua atawhai, Kaha rawa; Kua he matou, kua marara ke atu i o ara me te hipi ngaro. Kua aru matou i nga hiahia, i nga mea pokanoa a o matou ngakau. Kua tutu matou ki au ture tapu. Ko nga mea tika kua kapea e matou; Mahia iho ko nga mea kihai i tika kia mahia; Kahore he wahi ora i a matou. E Ihowa, tohungia matou, te hunga pouri rawa i te hara. E te Atua, tohungia matou, e whaki nei i o matou hara. Whakaarahia matou e ripeneta nei; Kia rite hoki ki au kupu i korerotia ki te tangata e Ihu Karaiti, e to matou Ariki. Tukua mai hoki, E te Matua tohu, mona i mate; Kia tapu, kia tika, kia marie tonu, ta matou noho a muri ake nei, a mate noa, Kia whakakororiatia ai tou Ingoa tapu. Amine.

¶ Ko te Wetekanga, ara ko te Murunga kara, ma te Piriti e korero; me tu ia, ko te Nuinga me koropiko tonu.

Kahore he hiahia o te Atua Kaha rawa, o te Matua o to tatou Ariki o Ihu Karaiti, kia mate te tangata hara, engari kia tahuri mai ia i ana mahi tutu, kia ora; kua tukua mai e ia te tikanga ki ana Minita, kia whakapuakina ki ana tangata, ki te ripeneta, te Wetekanga o o ratou hara: Ka murua e ia nga hara o te hunga katoa e pono ana te ripeneta, e whakapono pu ana ki tana Rongo tapu. Na, kia inoi tatou, kia tukua mai te tino ripeneta pono, me tona Wairua Tapu, kia rite ai ki tana e pai ai a tatou mahi o tenei wa; kia tapu ai ta tatou noho a muri ake nei; kia i tae ai hoki tatou a raua ki tona I haringa mutunga kore; ko Ihu Karaiti hoki to tatou Ariki. Amine.

¶ Kokonei te Minita koropiko ai, whakahua ai i te Inoi a te Ariki; me koropiko tonu te nuinga, me whakahua tahi.


Eto matou Matua i te rangi, Kia tapu tou Ingoa. Kia tae mai tou Rangatiratanga. Kia meatia tau e pai ai ki mnga ki te whenua, kia rite ano ki to te rangi. Homai ki a matou aianei he taro ma matou mo tenei ra. Murua o matou hara, Me matou hoki e muru nei i o te hunga e hara ana ki a matou. Aua hoki matou e kawea kia whakawaia; Engari whakaorangia matou i te kino: Nou hoki te rangatiratanga, Te kaha, me te kororia, Ake ake ake. Amine.

¶ Ko konei ano hoki ia mea ai,

 Whakatuwheratia o matou ngutu, e te Ariki.  Te Nuinga. A ma o matou mangai e whakapai atu ki a koe.  Piriti. E te Atua, hohoro te whakaora i a matou.  Te Nuinga. E Ihowa, hohoro te awhina i a matou.

¶ Ko konei whahatika katoa ai, a ka mea te Piriti,

 Kia whakakororiatia te Matua, te Tama: me te Wairua Tapu;   Te Nuinga. Ko te ritenga ia i te timatanga, a tenei ano inaianei: a ka mau tonu iho, a, ake ake ake. Amine.
    Piriti. Whakapaiogia a Ihowa.
    Te Nuinga. Ko te Ingoa o Ihowa kia whakapaingia.

¶ Ko konei korerotia ai, waiatatia ai ranei nga Waiata i whakaritea. Me i reira ko te Upoko o te Kawenata Tawhito i whakaritea. A, muri iho, ko tenei Himene, ara, ko te Waiata a te Wahina, a Meri.


Ruka i. 46.

Ka whakauui toku wairua i te Ariki: a e hari ana toku wairua ki te Atua, ki toku Kai whakaora;
    Mona i titiro ki te iti o tana pononga: ta te mea hoki katahi ahau ka kiia e nga whaka-tupuranga katoa e haere ake nei, he wahine hari,
    He nui hoki nga mahi a te Mea Kaha ki ahau: a e tapu ana tona ingoa.
    He mahi tohu tana ki te hunga e wehi ana ki a ia: ki tenei whakatupuranga, ki tenei whakatupuranga.
    Kua whakaputaina he kaha e ia, ara, e tona ringaringa: nana te hunga whakakake i marara ai i te whakaaro o o ratou ngakau.
    Kua whakataka e ia te hunga kaha i nga nohoanga: a whakateiteitia ake ana te hunga iti.
    Kua whakakiia e ia te hunga mate hiakai ki nga mea pai: a tonoa kautia atu ana te hunga taonga.
    Kua tautokona e ia a Iharaira tana pononga: he whakamaharatanga hoki ki tana mahi tohu;
    Ki a Aperahama, ratou ko tona whanau ake tonu atu: pera hoki me tana i korero ai ki o tatou matua.
    Kia whakakororiatia te Matua, te Tama: me te Wairua Tapu;
    Ko te ritenga ia i te timatanga, a tenei ano inaianei: a ka mau tonu iho, a, ake ake ake. Amine.

¶ Ko tenei Waiata ranei; kaua raia i te Tekau ma Iwa o nga ita o te Marama, ko reira hokikorerotia ai i roto i nga Waiata.


Waiata xcviii.

Waiatatia ki a Ihowa he waiata hou: he mahi whakamiharo hoki ana.
    Na tona ringa matau, na tona ringa tapu: i taea ai e ia te whakaora.
    Kua whakakitea mai e Ihowa tana whakaoranga: kua whakapuakina e ia tona tika ki te aroaro o nga tauiwi.
    Kua mahara ia ki tana mahi tohu me tana pono ki te whare o Iharaira: a kua ki te nga pito katoa o te whenua i te whakaoranga a to tatou Atua.
    Kia hari te hamama, e te whenua katoa, ki a Ihowa, hamama, kia hari, himeiie atu.
    Himene atu ki a Ihowa i runga i te haapa: i runga i te haapa, me te himene ano te reo.
    I runga i nga tetere, i te tangi ano o te korenete: kia hari te hamama ki te aroaro o Ihowa, o te Kingi.
    Kia haruru te moana, me nga mea e hua ana i roto: te ao, me ona tangata e noho ana i runga.
    Kia papaki nga ringaringa o nga roma, kia hari tahi nga pukepuke ki te aroaro o ihowa: e haere mai ana hoki ia ki te whakarite whakawa mo te whenua.
    Ka whakariterite ia mo te ao i runga i te tika: mo nga iwi hoki i runga i te pono.
    Kia whakakororiatia te Matua, te Tama: me te Wairua Tapu;
    Ko te ritenga ia i te timatanga, a tenei ano inaianei: a ka mau tonu iho, a, ake ake ake. Amine.

¶ Ko konei te Upoko o te Kawenata Hou i whakaritea. A, mur iho, ko te Himene a Himiona.


Ruka ii. 29.

Katahi, e te Ariki, ka tukua to pononga kia haere i runga i te rangimarie: ka pera me tau i korero ai:
    Ka ki te nei hoki oku kanohi: i tau whakaoranga.
    Ka whakatakotoria nei e koe: ki te aroaro o nga iwi katoa;
    Hei whakamarama e ki te ai nga tauiwi: hei kororia hoki mo tou iwi, mo Iharaira.
    Kia whakakororiatia te Matua, te Tama: me te Wairua Tapu;
    Ko te ritenga ia i te timatanga, a tenei ano inaianei: a ka mau tonu iho, a, ake ake ake. Amine.

¶ Ko tenei Waiata ranei; kaua raiateTekau ma Rua o nga Ra o te Marama.


Waiata lxvii.

Ma te Atua tatou e atawhai, mana tatou e manaaki: mana e mea kia tiaho mai tôna mata ki a tatou:
    Kia matauria ai to ara ki ronga ki te whenua: tau whakaoranga i roto i nga tauiwi katoa.
    Kia whakamoemiti nga iwi ki a koe, e te Atua: kia whakamoemiti nga iwi katoa ki a koe.
    Kia koa nga tauiwi kia waiata i te hari: no te mea hoki ka tika tau whakaritenga whakawa mo nga iwi, a ka kawana koe i nga tauiwi o te whenua.
    Kia whakamoemiti nga iwi ki a koe, e te Atua: kia whakamoemiti nga iwi katoa ki a koe.
    Ka tuku mai te whenua i ona hua: a ka manaaki te Atua, to tatou Atua, i a tatou.
    Ka manaaki te Atua i a tatou: a ka wehi nga pito katoa o te whenua i a ia.
    Kia whakakororiatia te Matua, te Tama: me te Wairua Tapu;
    Ko te ritenga ia i te timatanga, a tenei ano inaianei: a ka mau tonu iho, a, ake ake ake. Amine.

¶ Ko konei korerotia ai, waiatatia ai ranei e te Minita ratou ko te nuinga, te Whakapono a nga Apotoro, me tu katoa ratou.


E whakapono ana ahau ki te Atua ki te Matua Kaharawa, Koia te Kai hanga o te rangi, o te whenua;
    Ki tana Tama Kotahi ano hoki, ki to tatou Ariki, ki a Ihu Karaiti; I whakatangatatia nei e te Wairua Tapu, I whanau i te Wahina i a Meri, I whakamamaetia i te wa i a Ponotio Pirato, I ripekatia, i mate, i tanumia, I heke atu ki te reinga; No te toru o nga ra i ara ake ai ia i te mate, A kake atu ana ki te rangi; E noho mai nei i te ringaringa matau o te Atua, o te Matua Kaha rawa; Ka hoki mai ano ia i reira ki te whakarite whakawa mo nga tangata ora, mo nga tangata mate.
    E whakapono ana ahau ki te Wairua Tapu; Ki te Hahi tapu puta noa i te ao; Ki te Kotahitanga o te Hunga tapu; Ki te Murunga hara; Ki te Aranga mai o te tinana, Me te ora tonu. Amine.

¶ A ka mutu tena, ko enei Inoi, me koropiko katoa; kia matua whakahuatia enei kupu e te minita, kia nui ano hoki te reo,

  Kia noho a Ihowa ki a koutou.
    Te Nuinga. Ki tou wairua ano hoki.

Minita. Kia inoi tatou.

E Ihowa, tohungia matou.  E te Karaiti, tohungia matou. E Ihowa, tohungia matou.

¶ Ko konei te Minita, me te Whakaminenga, whakakua aii te Ioai a te Ariki, kia nui hoki te reo.


Eto matou Matua i te rangi, Kia tapu tou Ingoa. Kia tae mai tou Kangatiratanga, Kia meatia tau e pai ai ki runga ki te whenua, kia rite ano ki to te rangi. Homai ki a matou aianei he taro ma matou mo tenei ra. Murua o matou hara, Me matou hoki e muru nei i o te hunga e hara ana ki a matou. Aua hoki matou e kawea kia whakawaia; Engari whakaorangia matou i te kino. Amine.

¶ Ko konei te Minita whahatika ai, mea ai,

  E Ihowa, whakakitea mai tau mahi tohu ki a matou.   Te Nuinga. Tukua mai tau whakaoranga ki a matou.
    Piriti. E Ihowa, whakao rangia te Kuini.
    Te Nuinga. A whakarongo marire mai ki a matou, ua karanga atu ki a koe.
    Piriti. Whakanoiioia te tika ki roto ki au Minita.
    Te Nuinga. Meinga to hunga i whiriwhiria e koe kia hari.
    Piriti. E Ihowa, whakaorangia to hunga.
    Te Nuinga. Whakapaingia to Hahi puta noa i te ao.
    Piriti. E Ihowa, kia noho matou i runga i te rangimarie.
    Te Nuinga. No te mea kahore ke atu he tuara mo matou, ko koe anake, e te Atua.
    Piriti. E te Atua, meinga o matou ngakau kia kino kore i roto i a matou.
    Te Nuinga. Kaua ano hoki tou Wairua Tapu e tangohia i a matou,

¶ Ko konei nga Inoi e toru; ko tetahi mo taua ra ake ano; ko te rua mo te Rangimarie; kote toru mo nga Mate kia araia atu: ko te rua me te toru, e kore e poka ke, engari e korerotia i nga ra katoa i roto i nga Inoi o te Ahiahi.


Ko te rua, o nga inoi i te Karakia Ahiahi,

E te Atua, nau nga hiahia tapu, nga whakaaro pai, me nga mahi tika katoa; Homai ki o pononga te rangimarie e kore nei e ahei te homai e te ao, kia pumau ai o matou ngakau ki te whakarongo ki o ture; mau ano hoki matou e tiaki, kei wehi i o matou hoa riri, kia ata noho ai matou i runga i te pai i nga rangi e takoto ake nei; he pai nei hoki te mahi a to matou Kai whakaora, a Ihu Karaiti. Amine.


Ko te toru o nga Inoi, mo nga Mate kia araia atu.

Whakamaramatia to matou pouritanga, e Ihowa; ma tau mahi tohu ano matou e tiaki, kei pangia e nga kino, e nga mate katoa o tenei po; kia mahara koe ki te aroha o to Tama, o to matou Kai whakaora, o Ihu Karaiti. Amine.

¶ Hei konei te Waiata inga Whare e waiataai a


He inoi mo te Kuini.

E ihowa, e to matou Matua i te rangi, kei runga noa atu, he nui noa atu koe, ko koe te Kingi o nga kingi, te Ariki o nga ariki, me te tino Kawana o nga rangatira, e titiro iho ana ko i runga i to torona kl nga tangata katoa o te whenua; Tenei matou te tohe atu nei, kia tirphia atawhaitia mai to tnatou Rangatirapai,a Kuini WIKITORIA; whakakiia ia ki te kaha o tou Wairua Tapu, kia anga tonu ai ia ki tau e pai ai, kia haere ai i to huarahi: Whakanohoia nga mea papai o te rangi ki roto ki a ia; homai ki a ia he pai, he oranga roa i tenei ao; whakakahangia ia, kia kore ai ona hoa riri katoa i a ia; a, a te mutunga o te noho i konei, kia whiwhi ia ki te haringa mutunga kore; ko Ihu Karaiti nei hoki to matou Ariki. Amine.


He inoi mo nga whanaunga o te Kuini.

E te Atua Kaha rawa, ko koe te matapuna o te pai katoa, tenei matou te inoi nei kia whakapaingia a Arapeti Eruera Piriniha o Weiri, me tana hoa wahine me nga Whanaunga katoa o te Kuini: Whakanohoia tou Wairua Tapu ki roto ki a ratou; whakanuia tau atawhai ki a ratou; kia hua te pai ki a ratou; a arahina ratou ki to rangatiratanga mutunga kore; ko Ihu Karaiti nei hoki to matou Ariki. Amine.


He inoi mo nga minita, me nga tangata.

E te Atua Kaha rawa ora tonu, ko koe anake hei mahi i nga mahi whakamiharo; Tonoaiho tou Wairua whakaora ki o matou Pihopa, ki o matou Minita, ki nga Whakaminenga katoa ano hoki i tukua ki a ratou; kia maturuturu tonu iho te tomairangi o tau atawhai ki runga ki a ratou, kia paingia ai ratou e koe. Tukua mai tenei, e Ihowa, hei whakahonore mo Ihu Karaiti, ko ia nei tp matou Kai inoi, Kai wawao. Amine.


He inoi na karihotoma.

E te Atua Kaha rawa, he atawhainga nau ki a matou i tenei taima i ngakau tahi ai matou ki te inoi atu ki a hoe; kua mea nei hoki koe, ki te huihui te hunga tokorua, tokotoru ranei, i runga i to Ingoa, ka tukua mai e koe nga mea e inoi ai ratou: Whakamana aianei, e Ihowa, nga hiahia, me nga inoi a o pononga, ki nga mea e tau ana ki a ratou; tukua mai ki matou kia mohio ki to pono i tenei ao, a, i tera ao, kia tae atu ki te oranga tonutanga. Amine.

2 Koriniti xiii.

Kia tau ki a tatou katoa te atawhai a to tatou Ariki, a Ihu Karaiti, me te aroha o te Atua, me te whiwhinga tahitanga ki te Wairua Tapu, ake, ake. Amine.

Ko te mutunga tenei o nga Inoi o te Ahiahi i nga ra katoa o te Tau.
